# Обробка подій у Qt

## Мета:
Метою цього розділу є закріплення знань про обробку подій у Qt, включаючи роботу з подіями миші та клавіатури.

## Хід роботи:

Необхідно створити додаток Qt, який демонструватиме обробку різних типів подій. Додаток повинен мати головне вікно з відповідними віджетами для взаємодії та відображення інформації про події.

Програма повинна чітко реагувати на дії користувача (кліки миші, натискання клавіш, зміна розміру вікна тощо) або на внутрішні події системи, відображаючи зміни в інтерфейсі або виводячи інформацію в консоль.

## Індивідуальне завдання:
1.Створіть вікно з QLabel, що відображає координати останнього кліку миші (X, Y) у межах свого віджету.
2. При наведенні курсора миші на QLabel, його фон повинен змінюватися на світло-сірий. При виході курсора фон повинен повертатися до початкового.
3. Додайте QPushButton, що змінює текст на "Натиснуто!" при натисканні та повертається до "Натисни мене" після відпускання кнопки миші.
4. Реалізуйте закриття програми при натисканні клавіші Esc у будь-якій частині вікна.
5. Створіть головне вікно з QLabel, що відображає поточні розміри вікна (ширину та висоту). Оновлюйте розміри в QLabel при кожній зміні розміру вікна (resizeEvent).
6. Створіть вікно з QLineEdit для введення числа та QLabel для відображення введеного значення. Реалізуйте фільтр подій для QLineEdit, який перехоплює події QEvent::KeyPress і дозволяє вводити лише цифри (0-9). Будь-які інші символи повинні ігноруватися.
7. Створіть вікно з QSlider та QLabel, що відображає поточне значення слайдера. Реалізуйте фільтр подій для QSlider, який перехоплює події QEvent::Wheel (прокручування коліщатка миші).
8. Створіть вікно з трьома QLineEdit віджетами та одним QLabel. QLabel повинен відображати назву (або порядковий номер) QLineEdit, який наразі має фокус введення. Використайте події QEvent::FocusIn та QEvent::FocusOut для відстеження зміни фокусу.
