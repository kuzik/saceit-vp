# Власний віджет: кастомний рендеринг

## Мета:
Набути практичних навичок зі створення власних графічних віджетів у фреймворку Qt, розуміння механізмів малювання (QPainter), обробки подій миші та клавіатури, а також інтеграції власних компонентів у систему компонування Qt (Layouts) та Qt Designer.

## Хід роботи:
Створіть базовий Qt Widgets Application проект. У ньому створіть новий клас, що успадковується від QWidget, який буде вашим власним віджетом.

1. Створення базового власного віджета (MyCustomBaseWidget):
    - Додайте до проекту новий C++ клас: File -> New File or Project -> C++ -> C++ Class.
    - Назвіть клас MyCustomBaseWidget.
    - Базовий клас: QWidget.
    - Обов'язково встановіть прапорець Q_OBJECT.
    - У файлі mycustombasewidget.h та mycustombasewidget.cpp реалізуйте:
        - Конструктор.
        - Перевизначте `void paintEvent(QPaintEvent *event) override`; для малювання простого прямокутника або кола.
        - Перевизначте `QSize sizeHint() const override`; та `QSize minimumSizeHint() const override`; (наприклад, `QSize(100, 100)` та `QSize(50, 50)` відповідно).
        - У конструкторі MyCustomBaseWidget встановіть `setSizePolicy(QSizePolicy::MinimumExpanding, QSizePolicy::MinimumExpanding)`;.

2. Інтеграція в mainwindow.ui:
    - Відкрийте mainwindow.ui у Qt Designer.
    - Перетягніть стандартний QWidget на форму.
    - Клацніть правою кнопкою миші на цьому QWidget і виберіть "Promote To...".
    - У діалоговому вікні введіть:
        - Base class name: QWidget
        - Promoted class name: MyCustomBaseWidget
        - Header file: mycustombasewidget.h
        - Натисніть "Add", потім "Promote".

3. Збірка та перевірка:
    - Зберіть проект. Переконайтеся, що він компілюється без помилок і відображає ваше головне вікно з порожнім `MyCustomBaseWidget`.

Після виконання цього загального завдання перейдіть до свого індивідуального варіанту.

## Індивідуальні завдання:
1. Прогресбар:
    - Намалюйте прямокутник, що представляє прогресбар.
    - З кожним натиснням миші на віджет, збільшуйте прогрес на 10% (максимум 100%).

2. Лічильник кліків:
    - Намалюйте текст, що відображає кількість кліків миші на віджет.
    - З кожним натисненням миші на віджет, збільшуйте лічильник на 1.

3. Кольоровий віджет:
    - Намалюйте коло, яке змінює свій колір при кожному натисненні миші.
    - Використовуйте випадкові кольори з палітри Qt.

4. Камінь, ножиці, папір:
    - Намалюйте квадрат, при натисканні на нього через 3 секунди відображайте результат гри "Камінь, ножиці, папір" (випадковий вибір між трьома варіантами).
    - Використовуйте таймер для затримки в 3 секунди перед відображенням результату.

5. Світлофор:
    - Намалюйте три кола, що представляють червоне, жовте та зелене світло. Неактивні кола повинні бути більш сірого кольору.
    - При натисканні на віджет, перемикайте світло на наступне (через 1 секунду).

